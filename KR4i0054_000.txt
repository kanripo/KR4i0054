# -*- mode: mandoku-view; -*-
#+TITLE: 秇圃擷餘
#+DATE: 2015-08-25 00:46:13.707100
#+PROPERTY: ID KR4i0054
#+PROPERTY: BASEEDITION WYG    
#+PROPERTY: JUAN 提要
<pb:KR4i0054_WYG_000-1a>¶
欽定四庫全書　　　　　集部九¶
　秇圃擷餘　　　　　　　詩文評類¶
　　提要¶
　　　　(臣/)等謹案秇圃擷餘一巻明王世懋撰世懋¶
　　　　有閩部疏已著録是編雜論詩格大㫖宗其¶
　　　　兄世貞之說而成書在藝苑巵言之後已稍¶
　　　　覺摹古之流弊故雖盛推何李而一則曰我¶
　　　　朝越宋繼唐正以豪傑數輩得使事三昧第¶
<pb:KR4i0054_WYG_000-1b>¶
　　　　恐數十年後必有厭而掃除者則其濫觴末¶
　　　　弩為之也一則曰李于鱗七律俊傑響亮余¶
　　　　兄推轂之海内為詩者爭事剽竊紛紛刻鶩¶
　　　　至使人厭一則曰嘗謂作詩初命一題神情¶
　　　　不屬便有一種供給應付之語畏難却思即¶
　　　　以充數能破此一闗沉思忽至種種真相見¶
　　　　矣一則曰徐昌穀高子業皆巧於用短徐能¶
　　　　以高韻勝高能以深情勝更千百年李何尚¶
<pb:KR4i0054_WYG_000-2a>¶
　　　　有廢興二君必無絶響皆能不為黨同伐異¶
　　　　之言其論鄭繼之亦平允未可與七子夸談¶
　　　　同類而觀也乾隆四十六年四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
